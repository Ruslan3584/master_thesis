\section{Загальні відомості}

\vspace{-\baselineskip}

Структурне розпізнавання зображень зводиться до розв'язання специфічних
задач дискретної оптимізації \cite{SchlGig_1_usim2007, Boykov, Boykov_2, savchynskyy}. Незважаючи на велике різноманіття даних задач,
весь клас таких задач можна представити як \((max,+)\) задачі розмітки.
До відшукання оптимальних розміток \((max,+)\) задачі зводяться багато 
прикладних задач структурного розпізнавання образів. Серед них сегментація, 
стереозір, знешумлення, бінаризація, та багато інших \cite{WANG20131610, Boykov_2, comp_vision}.

Потрібно відмітити, що рідко можливо знайти точний розв'язок до 
large-scale задач оптимізації. Всі прикладні задачі відносяться до цього класу.
За певних умов, точний розв'язок можливий. Наприклад, алгоритм динамічного програмування
знаходить глобальний мінімум задачі, за умови, якщо граф є ациклічною
структурою \cite{ten_lectures}. Для ациклічних моделей складність алгоритму росте лінійно 
відповідно до розміру задачі.
На жаль, не для всіх прикладних задач можливий такий розв'язок.

Іншим класом розв'язних задач є супермодулярні задачі із відомою впорядкованістю. Супермодулярність 
для \((max,+)\) задач розмітки --- це ,,аналог'' опуклості функції в теорії
оптимізації. За таких умов існують алгоритми, які дозволяють знайти
точний розв'язок задачі за скінченну кількість кроків.
% якщо впорядкованість міток відома, то можна min/max, ishikawa

\subsection{Частковий випадок на дві мітки}
Одним із перших алгоритмів розв'язування є алгоритм \cite{Greig_port}, який 
дозволяє знаходити точний розв'язок \((max,+)\) задачі розмітки при обмеженні, що
задача має лише 2 мітки. Прикладом такої задачі може бути задача знешумлення
бінарного зображення.
Ідея згаданого алгоритму полягає в тому, щоб
представити задачу як направлений граф спеціального виду таким чином, щоб
мінімальний зріз цього графу відповідав розв'язку прямої задачі розмітки.
В теорії графів існують алгоритми, які можуть знайти розв'язок за поліноміальний
час \cite{Boykov, Boykov_2, ford}. Суттєвим обмеженням алгоритму є те, що задача повинна містити лише 2 мітки.
На жаль, для більшості прикладних задач цього недостатньо.


\subsection{Зведення задачi до пошуку максимального потоку}

Підхід \cite{ishikawa} є у певному сенсі узагальненням попереднього алгоритму на довільну
скінченну кількість міток. Додатковою умовою застосування є відома впорядкованість
множини міток. Основна ідея, аналогічно попередньому методу, полягає в побудові
спеціального орієнтованого графу, який буде представляти задачу \((max,+)\).
Розв'язком буде значення мінімального розрізу цього графу.

Умова супермодулярності є критерієм використання даного підходу. Дана робота
суттєво розширила клас задач, які мають точний розв'язок. Більше того, завдяки
алгоритмам теорії графів, зробити це можна досить швидко.

\begin{figure}[h]
  \centering
  \includegraphics[width=0.4\textwidth]{images/ishikawa_graph.png}
  \caption{Приклад графу}
  \label{fig:graph_example}
\end{figure}


\subsection{Перетворення k в 2}

Перетворення k в 2 \cite{k22} дає можливість зводити супермодулярні задачі із 
довільною кількістю міток до задач із двома мітками.
Суть підходу полягає в тому, що будь-яку \((max,+)\) задачу розмітки можна 
представити як бінарну задачу, а далі використати найменший розріз для знаходження 
точного розв'язку. Таким чином, всі отримані результати для бінарних задач
узагальнюються до загального випадку \((max,+)\) задачі розмітки із довільною
кількістю міток.

\subsection{Ітеративні методи}

Інший спосіб розв'язання \((max,+)\) задач розмітки полягає у застосуванні
ітеративних алгоритмів. Часто ітеративні алгоритми застосовуються до цільової функції 
двоїстої задачі оптимізації \cite{SchlGig_1_usim2007,diffusion_shlezinger}. Перевагою даного підходу є те, що ітеративні алгоритми
не вимагають жорстких умов щодо вхідних даних задачі, таким чином, 
коло прикладних задач розширюється. Хоча варто визнати, що не всі ітеративні 
методи гарантовано дають точний розв'язок. Деякі з них точно розв'язують
задачу за нескінченну кількість кроків, що з практичної точки зору є 
явним недоліком.

Мінімізація цільової функції двоїстої задачі є універсальним способом відшукання найкращої
нечіткої розмітки для довільної задачі \cite{diffusion_shlezinger,savchynskyy,SchlGig_1_usim2007}. При всіх достоїнствах ідеї мінімізації
цільової функції двоїстої задачі, її недолік в тому, що на даний момент невідомі практично
гарні алгоритми її реалізації, а лише окремі спроби вирішити цю задачу.
Однією з таких спроб є алгоритм дифузії \cite{diffusion_shlezinger, savchynskyy}. Це ітеративний метод, який покроково
оптимізує значення цільової функції двоїстої задачі в сторону глобального оптимуму. При умові, що ми шукаємо не найкращу
розмітку, а $\varepsilon$-допустиму (розмітка, яка відрізняється від найкращої
не більше, ніж на $\varepsilon>0$), була доведена наступна теорема:
дифузія є універсальним засобом перетворення вхідної задачі на $\varepsilon$-допустиму
для будь-якого $\varepsilon>0$.

\begin{figure}[h]
  \centering
  \includegraphics[width=0.4\textwidth]{images/One-elementary-step-of_diffusion.png}
  \caption{1 крок алгоритму дифузії --- оптимізація за блоком змінних}
  \label{fig:graph_example}
\end{figure}

Дифузія дозволяє розв'язувати широкий клас задач, який містить всі
перестановочно-супермодулярні задачі. В той же час, немає гарантії на знаходження мінімального 
значення цільової функції двоїстої задачі. Цим недоліком володіють також 
методи, засновані на ідеях субградієнтної оптимізації \cite{Shor1985}.

Для субградієнтної оптимізації є додаткова складність у необхідності визначення
умови зупинки алгоритму. Також є необхідним метод відшукання оптимальної розмітки
після досягнення оптимуму. Обидві ці проблеми частково вирішуються в \cite{lopatka_stop_cond}.


\subsection{Висновки}

Всі вищеописані методи намагаються по-різному підійти до 
розв'язування \((max,+)\) задач розмітки. Звичайно, найбільш бажаними є методи, 
які знаходять точний розв'язок задачі, але, як бачимо, вони всі мають недоліки:
додаткові обмеження, які накладаються на вхідні умови задачі, або розв'язок 
лише обмеженого класу задач, що на практиці часто звужує коло застосовності
цих методів.

На противагу прямим методам розв'язування, ітеративні методи часто дозволяють
знаходити розв'язок до більш широкого кола задач, не накладаючи додаткових
обмежень. Недоліками цих методів часто є їх повільність та відсутність 
будь-яких гарантій на відшукання точного розв'язку, а також проблема відшукання
оптимальної розмітки після досягнення прийнятного значення цільової функції.
Для даних алгоритмів це є окремою задачею, яка часто є обчислювально більш 
складною, ніж сама оптимізація цільової функції.

Нові методи розв'язування такого класу задач часто є спробами або розширити 
клас задач, які розв'язуються точно, або пришвидшити та вдосконалити
ітеративні методи, надати їм теоретичні гарантії на відшукання 
прийнятного розв'язку.